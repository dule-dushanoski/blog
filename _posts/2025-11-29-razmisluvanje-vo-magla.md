## Когнитивни пристрасности

Дали си слободен мислител или заробеник на сопствениот ум?

Умот е алатка, но без познавање на пристрасностите, тој станува клешта што се стега самата себе!

Затоа е премногу битно секој од нас да знае што се когнитивни пристрасности, за да можеме да си одговориме на едно битно прашање: Колку навистина контролираме во што веруваме... Како судиме и врз основа на што носиме одлуки?

1. Како несвесните пристрасности ја обликуваат нашата реалност?   

2. Што е когнитивност? - Спознание или когнитивност (лат. Congnosco - познание, изучување, осознавање) во науката означува група на **умствени процеси** како што се внимание, паметење, создавање и разбирање на јазик, учење, расудување, решавање на проблеми и одлучување.   

3. Што е когнитивна психологија? - Таа истражува како луѓето примаат, обработуваат и складираат информации. Когнитивните психолози се фокусираат на внатрешните ментални процеси и се обидуваат да разберат **како функционира умот** Главната цел на когнитивната психологија е да се разбере **природата на човековото размислување** и **менталните процеси** што лежат во основата на однесувањето.   

4. Когнитивната психологија е гранка на психологијата која се занимава со проучување на менталните процеси како што се:   
-Перцепција   
-Внимание   
-Меморија   
-Учење   
-Размислување   
-Резонирање   
-Решавање проблеми   
-Говор   
-Носење одлуки

5. Што се когнитивни пристрасности? - **Систематски грешки во размислувањето** што влијаат на нашите одлуки и проценки. Тие се резултат на обидите на нашиот ум да го поедностави комплексниот свет, но често не доведува до **неточни заклучоци**.   

6. Што претставува кодексот на когнитивни пристрасности?   
**Визуелна и концептуална алатка** која стекна огромна популарност поради својот елегантен обид да го организира овој огромен пејсаж во кохерентна и разбирлива мапа.   
Потеклото на кодексот лежи во концептуална рамка, развиена од **Бастер Бенсон** продукт менаџер и писател со длабок интерес за саморефлексија и разбирање на менталните слепи точки.   
Оваа концептуална рамка потоа беше визуелно оживеана од дизајнерот **Џон Манугијан III (JM3)** кој го создаде иконскиот кружен дијаграм кој ги организира пристрасностите во четирите квадранти предложени од **Бенсон** . Овој инфографик, достапен како постер, обединува **188 различни пристрасности** во едно парче едукативна уметност, дизајнирано да биде моќна референца и поттикнувач на разговори.   

7. ![kodeks-na-kognitivnite-pristasnosti]({{site.baseurl}}/_posts/kodeksot-na-kognitivnite-pristrasnosti-2016.png)

8. ![kodeksot-na-kognitivnite-pristrasnosti-4-kvadranti]({{site.baseurl}}/_posts/kodeksot-na-kognitivnite-pristrasnosti-4-kvadranti.png)

9. Се давиме во информации, а жедни сме за знаење   
Во свет преполн со информации, свесноста за сопствените когнитивни пристрасности е новата **супервештина**  
Когнитивните пристрасности се неизбежни. Наместо да се бориме против нив, да научиме да ги препознаваме, да управуваме со нив и со тоа да го ублажиме нивното влијание врз нашиот живот... И секако да сме свесни дека најголемата слобода започнува кога ќе сфатиме дека **не размислуваме слободно**.    

10. **_"Првиот чекор кон самоспознавање е сомнежот во сопствената објективност."_**  


