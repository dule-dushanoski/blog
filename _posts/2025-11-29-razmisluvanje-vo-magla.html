---
layout: post
title: "Размислување во магла"
subtitle: "Како несвесните пристрасности ја обликуваат човековата сегашност."
date: 2025-11-29 17:20:00 -0200
background: '/img/posts/thinking-silhouettes.jpg'
---

<h2 class="section-heading">Когнитивни пристрасности</h2>

<p>Дали си слободен мислител или заробеник на сопствениот ум?</p>

<p>Умот е алатка, но без познавање на пристрасностите, тој станува клешта што се стега самата себе!</p>

<p>Затоа е премногу битно секој од нас да знае што се когнитивни пристрасности, за да можеме да си одговориме на едно битно прашање: Колку навистина контролираме во што веруваме... Како судиме и врз основа на што носиме одлуки?</p>

<p>1. Како несвесните пристрасности ја обликуваат нашата реалност?</p>

<p>2. Што е когнитивност?</p>
<p>Спознание или когнитивност (лат. Congnosco - познание, изучување, осознавање) во науката означува група на <b>умствени процеси</b> како што се внимание, паметење, создавање и разбирање на јазик, учење, расудување, решавање на проблеми и одлучување.</p>

<p>3. Што е когнитивна психологија?</p>
<p>Таа истражува како луѓето примаат, обработуваат и складираат информации. Когнитивните психолози се фокусираат на внатрешните ментални процеси и се обидуваат да разберат <b>како функционира умот</b>. Главната цел на когнитивната психологија е да се разбере <b>природата на човековото размислување</b> и <b>менталните процеси</b> што лежат во основата на однесувањето.</p>

<p>4. Когнитивната психологија е гранка на психологијата која се занимава со проучување на менталните процеси како што се:</p>
<ul><li>Перцепција</li>
<li>Внимание</li>
<li>Меморија</li>
<li>Учење</li>
<li>Размислување</li>
<li>Резонирање</li>
<li>Решавање проблеми</li>
<li>Говор</li>
<li>Носење одлуки</li></ul>

<p>5. Што се когнитивни пристрасности?</p>
<p><b>Систематски грешки во размислувањето</b> што влијаат на нашите одлуки и проценки. Тие се резултат на обидите на нашиот ум да го поедностави комплексниот свет, но често не доведува до <b>неточни заклучоци</b>.</p>

<p>6. Што претставува кодексот на когнитивни пристрасности?</p>
<p><b>Визуелна и концептуална алатка</b> која стекна огромна популарност поради својот елегантен обид да го организира овој огромен пејсаж во кохерентна и разбирлива мапа.</p>
<p>Потеклото на кодексот лежи во концептуална рамка, развиена од <b>Бастер Бенсон</b> продукт менаџер и писател со длабок интерес за саморефлексија и разбирање на менталните слепи точки.</p>
<p>Оваа концептуална рамка потоа беше визуелно оживеана од дизајнерот <b>Џон Манугијан III (JM3)</b> кој го создаде иконскиот кружен дијаграм кој ги организира пристрасностите во четирите квадранти предложени од <b>Бенсон</b>. Овој инфографик, достапен како постер, обединува <b>188 различни пристрасности</b> во едно парче едукативна уметност, дизајнирано да биде моќна референца и поттикнувач на разговори.</p>

<p>7. Кодексот на когнитивните пристрасности - кружен дијаграм</p>
<p><img class="img-fluid" src="{{site.baseurl}}/img/posts/kodeksot-na-kognitivnite-pristrasnosti-2016.png" alt="kodeks-na-kognitivnite-pristasnosti"></p>

<p>8. Кодексот на когнитивните пристрасности - четирите квадранти</p>
<p><img class="img-fluid" src="{{site.baseurl}}/img/posts/kodeksot-na-kognitivnite-pristrasnosti-4-kvadranti.png" alt="kodeksot-na-kognitivnite-pristrasnosti-4-kvadranti"></p>

<p>9. Се давиме во информации, а жедни сме за знаење.</p>
<p>Во свет преполн со информации, свесноста за сопствените когнитивни пристрасности е новата <b>супервештина</b>.</p>
<p>Когнитивните пристрасности се неизбежни. Наместо да се бориме против нив, да научиме да ги препознаваме, да управуваме со нив и со тоа да го ублажиме нивното влијание врз нашиот живот... И секако да сме свесни дека најголемата слобода започнува кога ќе сфатиме дека <b>не размислуваме слободно</b>.</p>

<p>10. <b><i>"Првиот чекор кон самоспознавање е сомнежот во сопствената објективност."</i></b></p>
